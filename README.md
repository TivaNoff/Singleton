Припустімо, у нас є клас Logger, який відповідає за логування повідомлень у програмі. Ми хочемо, щоб логер був єдиним у системі – це дозволить уникнути непослідовності в логах і полегшить керування доступом до ресурсу (наприклад, файл), у який записуються повідомлення.

Для реалізації патерну «Одинак»:

Конструктор класу робимо приватним, щоб заборонити створення екземплярів ззовні.
Забезпечуємо статичний метод доступу getInstance(), який створить екземпляр при першому виклику і повертатиме той самий екземпляр при наступних викликах.
Вказівник чи посилання на єдиний екземпляр зберігається у статичному полі класу.
